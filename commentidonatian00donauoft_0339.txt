 

PRAEFATIO. XIII

et difficili nunc mihi verisimiliter statui posse videatur, paucis
exponam.

Secundum scholiorum separationem quam proposui, interpola-
tionum numerus pedetemptim per commentum magnopere decrescit,
etenim ad Andriam scholia spuria. (DCCLXX) tertiam commenti
partem occupant, ad Eunuchum (DXXVI) quartam, ad Adelphos (CCCXV)
sextam, ad Hecyram (CCCXXX) quintam, ad Phormionem (CCXX)
fere septimam. His igitur exemptis restant ad Andriam scholia fere
MCCCXXX, ad Eunuchum MDLXXV, ad Adelphos MDXLV, ad
Hecyram MCCCCL, ad Phormionem MCC, quae praeter scholia quae-
dam fortasse perdita (vide p. II sq.) constituunt coerS, quod Donatus
saeculo quarto in lucem emisit. Commentarios non adiunxit textui
Terentiano, sed commentum dedit continuum ¹), munitum lemmatis
vulgo satis longis, quae etiam hodie fere omnia supersunt licet saepe
brevius reddita.

Gommentum celebre fuisse non mirum est, cum concisis adno-
tationibus omnia complecteretur, quibus magistri in scholis ad fabu-
larum textum interpretandum et illustrandum indigerent. In margini-
bus commenti adnotabant illi quicquid utile fore videbatur suum in
usum aut ad discipulorum institutionem, additamenta varii generiS,
scholia rhetorica, alia, ieiuna plerumque et brevia. Ubi autem in
verborum et sententiarum interpretatione a Donato dissentiebant,
suam substituebant, unde orta sunt scholia haud pauca Donateis
iuxta posita. et opposita, variis coniunctionibus illis saepe adnexa

nonnumquam eiusdem versiculi, citentur; inveniuntur An. 194. 702. 754. 844. 970
Eun. 19. 163. 336. 407. 511. 823 1078. Ad. 223. 342. 521. 530.692.Hen.111.287.309.
400. 744. Pho. 18. 116. 132. 136. 273. 354 Β. 362 Β. 411 Β Ex erroribus tam
paucis¹ et levibus omnis conclusio infirma est. Prorsus eadem valent de citationi-
bus meis frequentibus in adnotationibus (haufige... im Anhang) ‘ad exem-
plum Donati’ sim„ quae inveniuntur undecies ad Andriam (VSS. 22. *26. 55. 68.
79. 318. *453 *599- *756 817. 912) itemque ad Eunuchum (27. 104. *178.*350. 478.
666. 734. *1021. 1057. 1059. 1067) Temerarium est ex paucis hic locis concludere,
eos flagitare excerptum, quod omnia scholia (die Scholion) deformata et contracta
continuerit. Accedit quod loci asterisco notati non indicant scholia ad vss. eos-
dem sed inter se remotos.

1) Hieronymus, Apol. adv. Rus. 1 c. 16: ‘Puto quod puer legeris Aspri in
Vergilium et Sallustium commentarios, Volcatii in orationes Ciceronis, Victorini
in dialogos eius et in Terentii comoedias praeceptoris mei Donati atque in Ver-
gilium, et aliorum in alios'. Quae omnia commenta videntur fuisse continua.
Idem, Comm. in Eccles. c. 1: ‘Unde praeceptor meus Donatus cum istum versi-
culum exponeret (Eun. 41): Pereant, inquit, qui ante nos nostra dixerunt'. Cl.
Fr. Lammerhirt de Hier. Donati discip„ Comm. lenens. 1912.

