 

PRAEFATIO. 111

scholiorum species.

Si res quas continent attendimus, scholiorum species multae sunt.

α Ad scaenarum initia leguntur vulgo scholia quaedam princi-
palia a ceteris aliquantum diversa quaeque tractant aut breviter tan-
gunt scaenarum argumenta, rem dramaticam, scaenae fabulaeque
oeconomiam, personarum mores, nonnumquam etiam artem rheto-
ricam 1). De peculiari specie scholiorum principalium ad Adelphos illic
videbimus, Etiam extra scaenarum initia scholia leguntur in com-
mento de oeconomia scaenarum et fabularum personarumque mori·
bus, quae principalia amplitudine et momento non raro superant, in
quibus etiam notae, non nimis longae sed frequenteS, de oeconomia
orationis et verborum, notabiles sunt, vide e. g. Andr. 82. 1, 110. l,
129. 2, 209, 271, 380. 4, 386. 1, 544, 732.

Haec scholia, praeter rhetorica aliaque pauca, nemo non mecum,
opinor, Aelio Donato vindicanda esse censebit,

b Scholia de sententiarum interpretatione.

c Scholia grammatica et de verborum interpretatione atque etymo.

d Scholia rhetorica.

e Scholia de pronuntiatione et gestu.

f Variae lectiones.

9 'Propi et figurae.

h Fragmenta Graeca.

Explent hae species ad Andriam scholiorum numerum duo mi·
lium et ducentorum, ad Eunuchum duo milium et centum. Ex his
scholiis longe maior pars sincera est atque tertiam tantummodo partem
aut paulo amplius a Donato alienam esse indicavi, nempe ad Andriam
circiter DCCLXX, ad Eunuchum DCXXV. Haec spuria maximam

¹) Haec aliaque scholia consimilia tractavit Edm. Struck in diss. Rostoch.
de Terentio et Donato a. 1910, ut et ostenderet scholia ea ad fabulas Menan·
dreas (Andr. Eun. Ad.) esse prorsus diversa a scholiis principalibus ad tabulas
Apollodoreas (Hec. Pha), et illa esse aesthetica Graecae, haec rhetorica Latinae
originis. Refutavi haec omnia in Mnem. 39. p. 131 sqq„ atque monsiravx
scholia principalia ad omnes fabulas praeter Adelphos similia esse, neque uno
nomine aesthetica appellari debere, sed dmmatica, oeconomica, etc.; vide p. 146
sqq. De Slrucki dissertatione cf. etiam Wessner W. f. kl. Ph. 1910 p. 996 sqq
Cum autem Struckius p. 37 ea scholia ad fabulas Menandreas impense, nimis
fortasse, laudaverit, haec laus etiam pertinet ad scholia Hecyrae et Phormionis
omni ex parte illis similia.

