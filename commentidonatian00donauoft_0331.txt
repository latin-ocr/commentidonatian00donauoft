 

PRAEFATIO. V

ut tot scholiorum milia prius in duas columnas iuxta positas trans-
ferret et dein eadem milia transcribendo denuo confunderet.

Deinde, cum ordines A et Β referant excerpta ex uno eodemque
commento genuino oriunda, exspectamus fore ut aliqua saltem com-
munis originis vestigia supersint, hoc est scholia fere similia, qualia
ad omnes fabulas passim reperiuntur. Atqui contrarium obtinet:
scholia fere similia in ordinibus prorsus desuntl),
immo, quod magis etiam miramur, scholia utriusque ordinis plerum-
que ila diversa sunt, ut alterius confector de industria omisisse videa-
tur, quae alter iam rettulerat. Praeterea alter ordo A solus bis
scholia exhibet fere similia2), quod⁷ si coniecturam sequeris,
hoc significat, auctorem ordinis A bis praebere duo eiusdem scholii
excerpta, alterum suum, alierum . .. cuiusnam excerptoris? non
ordinis B, qui his locis alia exhibet. De his autem ordinibus insuper
haec etiam notatu digna sunt.

Uterque ordo per se iisdem interpolationibus ceterisque vitiis
laborat, quae totum commentum inficiunt, cuius igitur indolem
uterque fideliter repraesentat. Scholia porro tractant semper res
diversas exceptis tredecim, in quibus eaedem res explicantur
sed varie et sic quidem ut altera denuo explicatio genuina altera
spuria habenda sit, in quo B, ubi bis spuria inveni, multum praestat
ordini A, in quo undecim scholia Donateis iuxta posita ant oppo-
sita semovi ³). Ordo'A etiam inferior est scholiorum numero et
amplitudine: habet scholia septuaginta quinque, quae in edit. Wesn.
versiculos explent CCXCIH, Β octoginta et unum in versiculis CCCXCVI;
in his scholiis A spuria tradidit XXIV, B XVII. Ad locum difficil·
limum in v. 368 A tacet, B opiniones quattuor interpretum rettulit.
Denique uterque ordo scholiis saepe vacat, sed raro ad versus eos-
dem. Haec omnia reputantibus manifestum erit ordines derivatos esse
e fontibus multum diversis, quorum alter alterum bonitate ante-
cellebat.

¹) Scholia prorsus fere similia adsunt tria brevissima: 363 A ‘opera septimus
casus est’. 372 A ‘male loqui’ pro maledicere. 373 exemplum Lucilianum. In 363
et 372 Β plura habet, in 373 A.
, ²)371A1et2,420A1et2.

. ³) Vide ad vss. 358. 59. 60. 61563. bis. 65. 67. 72. 74. 75. 77. 426, ex quibus in
B obelo notavi 360 et 375.

