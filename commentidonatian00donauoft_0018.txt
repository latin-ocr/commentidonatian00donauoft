vul

185

PRAEFATIO.

totius fabulae argumentum? At hoc demum tenetur exacta fabula.
Estne ea pars argumenti, quae narratur in expositione? At in hac
nulla virtus est Terenti, qui fideliter rettulit expositionem Grae-
cam idque eatenus, ut sint qui credant etiam Sosiae verba inde
petita esse, atque etiam apud Menandrum non prologus aut deus ex
machina, sed senex verba faciebat. Virtus autem Terenti in eo
tanturn constitit, quod taedium longi soliloqui per dialogicam
formam sustulit, atqui hanc laudationis causam praecipuam
omnino omisit alter scholiasta. Supersunt haec verba: ‘in qua
(argumenti narratione) fundamenta fabulae iaciuntur'. Quid hoc
est? Fabularum fundamenta iaciuntur, opinor, in mente poetae,
dum in expositione ea tantum narrantur, quae ad rerum sequen-
tium intellegentiam necessaria sunt.

Conclusio in promptu est. Habemus de virtute poetae scholium
plenum et perspicuum, in quo nihil deest, nihil abundat, et
iuxta hoc alterum, quod prima lectione doctius fortasse et ple·
nius cuidam videatur, sed quod revera omni ex parte claudicat.
Cum igitur scholium primum omnes numeros expleat scholii sinceri
et integri, neque indicari aut cogitari possit, quid genuinum am·
‚plius aut melius de scaenae virtute continere potuerit, recipien-
dum est in eorum numerum, quae sana et integre servata esse
et, ut nunc sese habent, ita ab ipso Donato composita esse
supra declaravimus Alterum autem huius genuini non pro·
prie excerptum est, sed imitatio scholiastae male cogitantis et
obscure scribentiS‚ addentis otiosa, immo falsa, omittentis rem
praecipuam.

Offendemus identidem adnotationes iisdem his vitiis aut pro-
prietatibus laborantes, quae uni eidemque magistro adsignandae
mihi esse videntur, de quo vide etiam infra.

1 et 2. Denuo falsa specie decipitur qui credit alterum scholium
gravius pleniusque esse quam primum. Simo probe scit gna-
tum amare, ipse hoc suis oculis adspexit et Sosiae confessus
est (130 sqq.), quin etiam a Chreme audivit filium pro uxore
habere peregrinam (144 sqq. Speng. ad 185); coram Davo tamen
hanc scientiam dissimulat, sperans fore ut, quasi rei ignaruS‚
ab ilio aliquid resciscat. Itaque in altero scholio non vera sunt
verba ‘nondum se fatetur credere', neque in senis verbis ali·

