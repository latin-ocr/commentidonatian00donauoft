ll PRAEFATIO.

Quod autem hoc negotium, primo aspectu sane lubricum et valde
anceps, confidenter ad finem perducere ausus sum, primum fecit
Sabbadinii exemplum, quocum in discernendis Eunuchi scholiis ¹),
alias tamen atque ille rationes secutus, plerumque conveniebam, tum
hoc, quod quo magis procederem eo certius et facilius vera a falsis
dignosci posse expertus eram, denique Wessneri iudicium, qui in
censura libri mei de scholiis Eunuchi et Phormionis ²), cum ea quae
posueram de commenti origine et compositione acriter impugnasset,
de scholiorum tamen divisione benignius sic iudicavit p. 1403: ‘Auf
diesem Gebiete ist K.s Arbeit, mag man uber die Ergebnisse auch
oft anders denken als er, ganz entschieden verdienstlich, und seine
Bemerkungen wirken, wenn auch oft nicht iiberzeugend, so doch
anregend'; et p. 1407: ‘dass ich bereitwilligst anerRenne, was K.
in der Einzelanalyse der scholien zur Forderung des Donatsproblems
beigetragen hat.’

Quod autem Wessnerus coniecturam meam illic prolatam

(p. 10 et 24 sq.) de commenti hodierni origine et compositione, hoc ·

scilicet deberi uni homini, qui pristinos Donati commentarios retrac-
taverit suisque et aliorum adnotationibus interpolatos pro genuino
Aelii opere denuo ediderit, quod igitur ille hanc coniecturam multis
validisque argumentis reiciendam esse demonstravit, fateor me, post
illius aliorumque, nostratium etiam, animadversiones measque ipsius
curas recentiores, hanc opinionem in praesens abiecisse, neque ulla
eius vestigia in hac edit-ione reperientur. Quae tamen in libro meo
p. ὅ sqq. contra ipsius Wessneri opinionem de commenti origine
(praef. XLV) protuli, ea etiam nunc vindicanda esse censeo ³), nec credo
de hac difficillima quaestione quicquam verisimiliter ante affirmari
posse, quam aliquatenus constet inter viros doctos de singulorum
scholiorum auctoritate et integritate, quem consensum hac editione
promotum iri spero.

 

1) Studi Italiani di Filologia classica ΙΙΙ (a. 1894) p. 256 sqq„ ubi tractavit
scholia ad vv. 1--390.

Ἰ) De commenti Don. origine et compositione. Lugd. But. 1907. Censura legi-
tur in Wo. l. kl. Ph. 1907 p. 1395—1407.

³) Aem. Thomas in censura eiusdem libri (Rev. Crit. 1907 p. 414-418) de
mea, Wessneri aliorumque aenigmatis solutione hoc censuit: ‘tout les moyens
employes iusqu'ici ont echoue'. Eundem quoque semel iterumque laudasse ‘ies
analyses de detail de M. K.', gaudeo.

