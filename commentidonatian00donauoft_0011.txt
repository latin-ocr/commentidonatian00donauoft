 

 

PRAEFATIO.

Wessnerus in praefatione editionis notissimae et nobilissimae
sic scripsit p. XLV: etiamsi omnis generis corruptelas removerimus,
‘non ad ipsum Donati commentum perveniemus, sed ad eam tantum-
modo quam saeculo sexto assignavimus scholiorum compilationem,
quam in hac editione quoad fieri potuit exprimendam curavi’, et dein
p. XLVI sq.: ‘Iam si quaeritur, num fieri possit, ut aliqua ex part-e
genuinum Donati commentum ex hac scholiorum farragine eliciatur,
equidem hoc non prorsus negaverim, sed res mihi videtur esse ad-
modum lubrica atque intricata’. Res nihilominus fortiter temptanda
est, nisi acquiescere volumus in commenti condicione eiusmodi, ut
non tantum qui obiter inspiciunt librum cito abiciant, cum iuxta
scholia bona et utilia identidem insipida, falsa, contraria repetitio-
nesque innumeras offendunt, sed ut plerique etiam fabularum editores
commentum vix ut par est ad interpretationem adhibeant, metuentes
nimirum ne spuria pro genuinis venditent, quandoquidem operosum
et molestissimum laborem selegendi grana e paleis aut fugiunt aut
ad bonum exitum perduci posse desperant.

Cum igitur olim ad Donateorum et spuriorum scholiorum sepa·
rationem perpetrandam me accinxissem eaque studia inde ab anno
1904 in Mnemosynes fasciculis publici iuris fecissem, intellexi hanc
operam ita tantum Terenti lectoribus aliquid utilitatis habituram esse,
si totius commenti scholiorum divisionem mihi probatam uno con·
spectu possent comprehendere ipsique sic facilius de ea iudicium ferre

valerent.
Karsten, Com. Don.

