PRAEFATIO. IX

culi, denique verbis ambiguis causa asseritur obscura in his:
‘ne amittat vim vindicaturi, si rescierit‘. Num ‘vindicaturi’ in
servum an in filium? et ‘vis vindicaturi' estne facultas vindi-
candi? 1) at hanc non amittimus, sed acquirimus demum post-
quam male factum rescivimus. Laborat igitur scholium iisdem
vitiis, quae in 28. 2 deprehendimus, Donatus in 1, pro more
concise mentem exprimens, nec causam asseruit cur Simo coram
Davo simulaverit, utpote satis apertam, et verbis ‘quod iam
probavit’ strictim indicat senis narrationem in 130 sqq.

conclusionem de his scholiis endem esse oportet, quam posui
de praecedentibus ad v. 28.

Multus fui in tractandis his scholiorum syllogis, quo brevior
esse possem in sequentibus, quae eiusdem notae sunt.

246 1 et 2. Excerpta ex alio genuino hic non agnosco. Scholium
1 exhibet quod requiritur, nihil minus; 2 sordide confectum est,
nam haec non est ‘alia' exclamatio, sed iarn quarta inde a v. 237.

708 4. 709 1. In 4 prima verba ‘pro initio sedulae narrationis hoc
sumimus’ respondent Spengeli interpretationi: ‘darf ich im Ernste
mit dir reden’. subiungitur alia interpretatio minus probabilis,
ut saepe alibi. In 709. 1 in fine redditur fere initium scholii 4,
sed deest praecipuum, (ut in 28. 2 ‘sine fastidio’), nempe ad·
iectivum ‘sedulae' (Sp. ‘im Ernste'), quo perit propria prooemii
significatio; abest praeterea interpretatio altera. Igitur 4 integri
et germani formam exhibet, 1 claudicat.

756 et 766 1. Initium simile. Altera pars praestat in posteriore
scholio, nam Davus non hoc tantum efficere studuit ut Chremes
pueri patrem cognosceret, sed hoc, ut eum generum recusaret
(vide v. 766). In scholio 756 hoc deficit; atque etiam locus ubi
legitur, hoc suspectum reddit, est enim emblema, ut Wess-
nerus notavit, in medio scholio Donateo 758. 2, et argumen-
tum non pertinet ad 756, sed ad 765, quod probatur etiam
scholio 760. 1: Chremes nondum comperit cett.

b.
Quaedam scholia ita argumento similia sunt idque tam plene
exprimunt, ut dubitari possit, utrum pro genuino habendum

i
j qua constantia est aut gravitas, adverbia illa meri sunt flos-

 

1) Cf. Hartman p. 132, sq.

 

